# kangzhibenshanghanlun
康治本伤寒论
康治本伤寒论

1.太阳之为病，脉浮，头项强痛而恶寒。

2.太阳病，发热，汗出，恶风，脉缓者，名为中风。

3.太阳病，或已发热，或未发热，必恶寒，体痛，呕逆，脉阴阳俱紧者，名曰伤寒。

4.太阳中风，阳浮而阴弱，阳浮者，热自发，阴弱者，汗自出，啬啬恶寒，淅淅恶风，翕翕发热，鼻鸣干呕者，桂枝汤主之。
桂枝三两去皮，芍药三两 ，甘草二两炙，生姜三两切 大枣十二枚擘
上五味，㕮咀三味，以水七升，微火煮取三升，去滓，适寒温，服一升

5.太阳病，头痛，发热，汗出，恶风者，桂枝汤主之。

6.太阳病，项背强几几，反汗出恶风者，桂枝加葛根汤主之。
桂枝三两去皮，芍药三两，甘草二两炙，生姜三两切，大枣十二枚擘，葛根四两
以上六味，以水一斗，先煮葛根，减二升，去上沫，内诸药，煮取三升，去滓。温服一升。

7.太阳病，发口，遂漏不止，其人恶风，小便难，四肢微急，难以屈伸者，桂枝加附子汤主之。
桂枝三两去皮，芍药三两，甘草二两炙，生姜三两切，大枣十二枚擘，附子一枚炮去皮破八片
上六味，以水七升，煮取三升，去滓，温服一升。

8.太阳病，下之后，脉促胸满者，桂枝去芍药汤主之。
桂枝三两去皮，甘草二两炙，生姜三两切，大枣十二枚擘
上四味，以水七升，煮取三升，去自身，温服一升。

9.服桂枝汤，或下之后，仍头项强痛，翕发热，无汗，心下满微口，小便不利者，桂枝去桂加白术茯苓汤主之。
芍药三两，甘草二两炙，生姜三两切，大枣十二枚擘，白术三两，茯苓三两
上六味，以水七升，煮取三升，去滓，温服一升。

10.服桂枝汤，不汗出候，大烦渴不解，脉洪大者，白虎人蓡汤主之。

11.伤寒脉浮，自汗出，小便数，心烦，微恶寒，脚挛急，反服桂枝汤。得之便厥，咽中干，烦躁，吐逆者，与甘草干姜汤，以复其阳。

若厥愈者，与芍药甘草汤，以其脚伸；

若胃气不和，谵语者，与调胃承气汤；

若重发汗，四逆汤主之。
甘草四两炙，干姜三两
上二位，以水三升，煮取一升二合，去滓，分温再服
芍药三两，甘草三两炙
上二位，以水五升，煮取一升五合，去滓，分温三服。

12.太阳病，项背强几几，无汗恶风者，葛根汤主之。
葛根四两 麻黄三两去节，桂枝二两去皮，芍药二两，甘草二两炙，生姜三两切，大枣十二枚擘
上七味，以水一斗，先煮葛根、麻黄，减二升去白沫，内诸药，煮取三升，去滓，温服一升。

13.太阳与阳明合病者，必自下利，葛根汤主之。

14.太阳与阳明合病，不下利，但呕者，葛根加半夏汤主之。
葛根四两，麻黄三两去节，桂枝二两去皮，芍药二两，甘草二两炙，大枣十二枚擘，生姜三两，半夏半升洗
上八味，以水一斗，先煮葛根、麻黄，减二升，去白沫，内诸药，煮取三升，去滓，温服一升。

15.太阳病，头痛发热，身疼腰痛，骨节疼痛，恶风无汗而喘者，麻黄汤主之。
麻黄三两去节，桂枝二两去皮，甘草二两炙，杏仁七十个去尖皮
上四味，以水九升，先煮麻黄，减二升，去上沫，内诸药，煮取二升半，去滓，温服八合。

16.太阳中风，脉浮紧，发热恶寒，身疼痛，不汗出而烦躁者，青龙汤主之。
麻黄六两去节，桂枝二两去皮，甘草二两炙，杏仁四十个去皮尖，生姜三两切，大枣十二枚擘，石膏如鸡子大碎
上七味，以水九升，先煮麻黄，减二升，去上沫，内诸药，煮取三升，去滓，温服一升。

17.伤寒脉浮缓，身不疼但重，乍有轻时，无少阴证者，青龙汤发之。

18.发汗，若下之后，昼日烦躁不得眠，夜而安静，不呕，不渴，脉沉微，身无大热者，干姜附子汤主之。
干姜一两半，附子一枚生用去皮破八片
上二味，以水三升，煮取一升二合，分温服，再服。

19.发汗后，汗出而喘，无大热者，麻黄甘草杏仁石膏汤主之。
麻黄四两去节，甘草二两炙，石膏半斤，碎。
上四味，以水九升，先煮麻黄，减二升，去上沫，内诸药，煮取二升，去滓，温服一升。

20.发汗后，脐下悸，欲作奔豚者，茯口桂枝甘草大枣汤主之。
茯苓半斤，桂枝三两去皮，甘草二两炙，大枣十五枚擘
上四味，以甘烂水一斗，先煮茯苓，减二升，内诸药，煮取三升，去滓，温服一升。

21.发汗，若下之后，心下逆满，气上冲胸，起则头眩者，茯苓桂枝甘草白术汤主之。
茯苓四两，桂枝三两去皮，甘草二两炙，白术二两
上四味，以水一斗，煮取三升，去滓，温服一升。

22.发汗，若下之后，烦躁者，茯苓四逆汤主之。
茯苓四两，甘草二两炙，干姜一两半，附子一枚生用去皮破八片，人参二两
上五味，以水三升，煮取一升二合，去滓，分温再服。

23.发汗，若下之后，反恶寒者，虚也，芍药甘草附子汤主之。但热者，实也，与调胃承气汤。
芍药三两，甘草三两炙，附子一枚炮去皮破八片
上三味，以水五升，煮取一升五合，去滓，分温三服。

24.大黄四两酒洗，甘草二两炙，芒硝半升。
上三味，以水三升，煮取一升，去滓，内芒硝，更煮两沸，顿服。

25.发汗，若下之后，虚烦不得眠。若实剧者，必反覆颠倒，心中懊栀子豉汤主之。

若少气者，栀子甘草豉汤主之。

若呕者，栀子生姜豉汤主之。
栀子十四个擘，香豉四合棉裹
上二味，以水四升，先煮栀子，得二升半，内豉，煮取一升半，去滓，分为二服，温进一服。

栀子十四个擘，甘草二两，香豉四合棉裹
上三味，以水四升，先煮栀子、生姜，得二升半，内豉，煮取一升半，去滓，分为二服，温进一服。

26.太阳病发汗，汗出后，其人仍发热，心下悸，头眩，身瞤动，振振欲擗地，脉沉紧者，真武汤主之。

27.伤寒中风，往来寒热，胸肋苦满，嘿嘿不欲饮食，心烦喜呕，或胸中烦而不呕，或渴，或腹中痛，或肋下痞鞭，小便不利，或不渴，身有微热，或咳者，小柴胡汤主之。
柴胡半斤，黄芩三两，半夏半升洗，生姜三两切，人参三两，甘草三两炙，大枣十二枚擘
上七味，以水一斗二升，煮取六升，去滓，再煎去三升，温服一升，日三服。

28.伤寒，身热恶寒，颈项强，肋下满，手足温而渴者，小柴胡汤主之。

29.伤寒，阳脉涩，阴脉弦，法当腹中急痛，先于建中汤。不愈者，小柴胡汤主之。
桂枝三两去皮，芍药六两，甘草二两炙，生姜三两切，大枣十二枚擘，胶饴一升
上六味，以水七升，煮取三升，去滓，内饴，更上微火消尽，温服一升。

29.伤寒，心中悸而烦者，建中汤主之。

30.太阳病，烦二三下之，后呕不止，心下急，郁郁微烦者，大柴胡汤主之。
柴胡半斤，黄芩三两，半夏半升，生姜五两，芍药三两，枳实四枚炙，大枣十二枚擘
上七味，以水一斗二升，煮取六升，去滓再煎，取三升，温服一升，日三服。

31.太阳病，热结膀胱其人如狂，血自下，下者愈。但少腹急结者，与桃仁承气汤。
桃仁五十个去皮尖，大黄四两酒洗，甘草二两炙，芒硝二合，桂枝二两去皮
上五味，以水七升，煮取二升半，去滓，内芒硝，更上微火一两沸，温服五合。

32.伤寒，结胸热实，脉沉紧，心下痛，按之石硬者，陷胸汤主之。
大黄六两酒洗，芒硝一升，甘遂一两末
上三味，以水六升，先煮大黄，取二升，去滓，内芒硝，煮一两沸，内甘遂，温服一升。

33.太阳病，发汗而复下之后，舌上燥，渴，日晡所有潮热，从心下至小腹鞭满痛，不可近者，陷胸汤主之。

34.伤寒，发汗而复下之后，胸肋满 结，小便不利，渴而不呕，但头汗出，往来寒热，心烦者，柴胡桂枝干姜汤主之。
柴胡半斤，黄芩三两，牡蛎二两熬，栝蒌根三两，桂枝三两去皮，甘草二两炙，干姜一两
上七味，以水一斗二升，煮取六升，去滓，在煎取三升，温服一升，日三服。

35.太阳病，发汗而复下之后，心下满鞭痛者，为结胸。但满而不痛者，为痞，半夏泻心汤主之。
半夏半升洗，黄连三两，黄芩三两，人参三两，干姜三两，甘草三两炙，大枣十二枚擘
上七味，以水一斗，煮取六升，去滓，再煎取三升，温服一升，日三服。

36.太阳中风，夏利呕逆，发作有时，头痛，心下痞鞭满，引肋下痛，干呕短气，汗出不恶寒者，表解，里未和也，十枣汤主之。
大枣十枚擘，芫花熬末，甘遂末，大戟末
上四味，以水一升半，先煮大枣，取一升，去滓，内诸药末，等分一两，温服之。

37.伤寒汗出解之后，胃中不和，心下痞鞭，干噫食臭，肋下有水气，腹中雷鸣，下利者，生姜泻心汤主之。
生姜四两切，黄连三两，黄芩三两，人参三两，甘草三两炙，大枣十二枚擘，半夏半升洗
上七味，以水一斗，煮取六升，去滓，再煎取三升，温服一升，日三服。

38.伤寒中风，烦二三下之后，其人下利日数十行，谷不化，腹中雷鸣，心下痞鞭满，干呕，心烦不得安者，甘草泻心汤主之。
甘草四两炙，黄连三两，黄芩三两，干姜三两，大枣十二枚擘，半夏半升洗
上六味，以水一斗，煮取六升，去滓，再煎取三升，温服一升，日三服。

39.伤寒胸中有热，胃中有邪气，腹中痛，欲呕吐者，黄连汤主之。
黄连三两，人参三两，干姜三两，桂枝三两去皮，甘草三两炙，大枣十二枚擘，半夏半升洗
上七味，以水一斗，煮取六升，煮取三升，去滓，温服一升

40.太阳与少阳合病，自下利者，黄芩汤主之；若呕者，黄芩加半夏生姜汤主之。
黄芩三两，芍药三两，甘草二两炙，大枣十二枚擘
上四味，以水一斗，煮取三升，去滓，温服一升
黄芩三两，芍药三两，甘草二两炙，大枣十二枚擘，半夏半升 洗，生姜三两
上六味，以水一斗，煮取三升，去滓，温服一升

41.伤寒脉浮滑，表有热，里有寒，白虎汤主之
石膏一斤碎，知母六两，甘草二两炙，粳米六合
上四味，以水一斗，煮米熟汤成，去滓，温服一升

42.伤寒下后，不解，热结在里，表里但热，时时恶风，大渴，舌上干燥而烦，欲饮水数升者，白虎加人参
石膏一斤碎，知母六两，甘草二两炙，粳米六合，人参二两
上五味，以水一斗，煮米熟汤成，去滓，温服一升

43.伤寒无大热，口烦渴，心烦，背微恶寒者，白虎加人生汤主之。

44.阳明之为病，胃实也。45.阳明病，发热汗出，谵语者，大承气汤主之。
大黄四两酒洗，厚朴半斤炙去皮，枳实五枚炙，芒硝三合
上四味，以水一斗，先煮厚朴、枳实，取五升，内大黄，更取二升，去滓，内芒硝，更上微火一两沸，分温再服

46.阳明病，发热，但头汗出，渴，小便不利者，身必发黄，茵陈蒿汤主之。
茵陈蒿六两，栀子十四个擘，大黄二两酒洗
上三味，以水一斗二升，先煮茵陈蒿，减二升，内栀子、大黄，煮取三升，去滓，分温三服

47.三阳合病，腹满身重，难以转侧，口不仁，面垢，遗尿，发汗谵语，下之额上生汗，手足逆冷。若汗自出者，白虎汤主之。

48.少阳之为病，口苦，咽干，目眩也。

49.太阴只为病，腹满而吐，自利也。

50.太阳病，腹满而吐，是不下，自利益甚，时腹自痛者，桂枝加芍药汤主之。大实痛者，桂枝加芍药大黄汤主之。
桂枝三两去皮，芍药六两，甘草二两炙，生姜三两切，大枣十二枚擘
上五味，以水七升，煮取三升，去滓，温服一升

桂枝三两去皮，芍药六两，甘草二两炙，生姜三两切，大枣十二枚擘，大黄二两酒洗
上六味，以水七升，煮取三升，去滓，温服一升

51.少阴之为病，脉微细，但欲寐也。

52.少阴病，心中烦，不得眠者，黄连阿胶汤主之。
黄连四两，黄芩二两，芍药二两，鸡子黄二枚，阿胶三两
上五味，以水六升，先煮三物，取二升，去滓，内胶烊尽，小冷，内鸡子黄，搅令相得。温服七合，日三服

53.少阴病，口中和，其背恶寒者，附子汤主之。
附子二枚炮去皮破八片，白术三两，茯苓三两，芍药三两，人参二两
上五味，以水八升，煮取三升，去滓，温服八合，日三服

54.少阴病，身体痛，手足寒，骨节痛，脉沉者，附子汤主之。

55.少阴病，下利便脓血者，桃花汤主之。
赤石膏一斤，一半全用，一半筛末，干姜一两，粳米一升
上三味，以水七升，煮米熟成汤成，去滓，内赤石脂末，温服七合，日三服

56.少阴病，吐利，手足逆冷，烦躁欲死者，吴茱萸汤主之。
吴茱萸一升，人生二两，大枣十二枚擘，生姜六两
上四味，以水七升，煮取二升，去滓，温服七合，日三服

57.少阴病，咽痛者，甘草汤主之
甘草二两
上一位，以水三升，煮取一升二合，去滓，温服七合，日三服

58.少阴病，下利者，白通汤主之
葱白四茎，干姜一两半，附子一枚生用去皮破八片
上三味，以水三升，煮取一升二合，去滓，分温再服

59.少阴病，腹痛，小便不利，四肢沉重疼痛，自下利，或咳，或小便利，或不下利，呕者，真武汤主之。
白术三两，茯苓三两，芍药三两，姜三两切，附子一枚炮去皮破八片
上五味，以水八升，煮取三升，去滓，温服七合，日三服

60.少阴病，下利清谷，里寒外热，手足厥逆，脉微欲厥，身反不恶寒，其人面赤色，或腹痛，或干呕，或咽痛，或利止脉不出者，通脉四逆汤主之。
甘草二两，附子一枚生用去皮破八片，干姜三两
上三味，以水三升，煮取一升二合，去滓分温再服

61.少阴病，下利，咳而呕渴，心烦不得眠者，猪苓汤主之。
猪苓一两，泽泻一两，茯苓一两，阿胶一两，滑石一两
上五味，以水六升，煮取二升，去滓，内阿胶烊尽，温服七合，日三服

62.少阴病，脉沉者，宜四逆汤。
甘草二两炙，干姜一两半，附子一枚生用去皮破八片
上三味，以水三升，煮取一升二合，去滓，分温再服

63.厥阴之为病，消渴，气上撞心，心痛疼热，饥而不欲食，食则吐，下之利不止。

64.发汗，若下之，烦热，胸中窒者，栀子豉汤主之

65.伤寒，脉滑，厥者，里有热，白虎汤主之

